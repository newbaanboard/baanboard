<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" dir="ltr" lang="en">
<head>
	<meta http-equiv="Content-Type" content="text/html; charset=UTF-8" />
	<meta name="keywords" content="ICT-architect nu ook al verboden!!!, baan,baanerp,erp,forum,discussion,bulletin board" />
	<meta name="description" content="[Archive] ICT-architect nu ook al verboden!!! Nederlandstalig forum" />
	
	<title>ICT-architect nu ook al verboden!!! [Archive]  - Baanboard.com</title>
	<link rel="stylesheet" type="text/css" href="../styles.css" />
</head>
<body>
<div class="pagebody">
<div id="navbar"><a href="../index.html">Newbaanboard</a> &gt; <a href="../index.html">BB Language Forums</a> &gt; <a href="../index.html">Nederlandstalig forum</a> &gt; ICT-architect nu ook al verboden!!!</div>
<hr />
<div class="pda"></div>

<hr />

<div class="post"><div class="posttop"><div class="username">jpvdgiessen</div><div class="date">12th September 2003, 15:13</div></div><div class="posttext">Het schijnt dat je ook al niet meer sommige functie omschrijvingen mag gebruiken.<br />
Bijvoorbeeld ICT-architect mag niet meer volgens onderstaand artikel van Computable:<br />
 <br />
<br />
Titel architect taboe in ict <br />
<br />
<br />
Bouwkundig architecten hebben genoeg van onduidelijkheid  <br />
De Stichting Bureau Architectenregister (SBA) wil een forse dwangsom opleggen wanneer in de ict-wereld de titel architect onrechtmatig gebruikt wordt en daarmee verwarring schept. <br />
<br />
<br />
Dat stelt juridisch medewerker Rob van der Elst in een ingezonden stuk in Computable deze week. De SBA ziet toe op naleving van de Wet op de architectentitel (pagina 35). Daan Rijsenbrij, woordvoerder van het Nederlands Architectuur Forum (NAF) waarin ict-leveranciers zijn vertegenwoordigd, voerde eerder overleg met de SBA, maar de onderhandelingen bleven in een impasse steken. Ik ging er vanuit dat we tot een gentleman-agreement konden komen. Het bleek echter dat de SBA geen partij is waarmee kan worden onderhandeld. Het is duidelijk dat de wet bedoeld is voor de bebouwde wereld en niets te maken heeft met de digitale wereld. Daarom begrijp ik niet waar het SBA zo moeilijk over doet, aldus Rijsenbrij. Hij oppert dat de wet misschien beter afgeschaft kan worden en dat de beroepsgroep (Bond van Nederlandse Architecten (BNA)  red.) zelf een certificatie instelt, zoals in de makelaarswereld al gebruikelijk is. BNA-directeur Dirk van der Veer begrijpt de maatregelen die de SBA nu wil nemen. Ik ben niet degene die dat moet doen, ik hamer primair op duidelijkheid. Ik vind ook dat de titel architect niet misbruikt mag worden, maar zolang ik heel duidelijk zie dat het om icters gaat, doe ik niet zoveel. Rijsenbrij vindt dat niet voldoende. Voorvoegsels (bijvoorbeeld enterprise-architect) kunnen een oplossing zijn, maar dan geldt ook gelijke monnikken, gelijke kappen. Dus voor de fysieke wereld vier voorvoegsels en voor de digitale wereld ook vier. <br />
Scia genuanceerder dan NAF p 31 &#8730; <br />
<br />
Even in het woordenboek opgezocht wat architectuur nu eigenlijk is:<br />
<br />
ar·chi·tec·tuur (de ~ (v.), -turen) <br />
1 bouwkunst <br />
2 bouwstijl <br />
3 conceptuele structuur en het functionele gedrag van computer en systeemprogramma's of de beschrijving daarvan<br />
<br />
Volgens SBA kent de Wet op de architectentitel een aantal doelstellingen: waarborgen dat vormgevers van stad en land voldoende zijn opgeleid om hun werkzaamheden op vakbekwame wijze te verrichten. Hiermee wordt bij-gedragen aan de ruimtelijke kwaliteit van de fysieke leefomgeving in ons dicht-bevolkte land <br />
<br />
 <br />
Uit bovenstaande kan men dus concluderen dat:<br />
1) de conceptuele structuur en het functionele gedrag van computer en systeemprogramma's of zelfs een beschrijving daarvan schadelijk is voor de ruimtelijke kwaliteit van de fysieke leefomgeving in ons dichtbevolkte land. Ik zal dus vragen aan SBA of ze per direct hun website willen sluiten en al hun computers willen verwijderen, daar SBA mijn leefomgeving schade toebrengt.<br />
2) dat de overheid niet weet wat automatisering is, zie hiervoor ook al het dol dwaze rondom de patenten.<br />
3) dat wij als ICT architecten, een internationale erkende functie omschrijving (via www.google.com al meer dan 19.600 hits) plotseling een andere functie omschrijving moeten gaan dragen. Kunnen wij deze kosten verhalen op SBA?</div></div><hr />



</div>
</body>
</html>