<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" dir="ltr" lang="en">
<head>
	<meta http-equiv="Content-Type" content="text/html; charset=UTF-8" />
	<meta name="keywords" content="Een ICT waarheid als een koe ..., baan,baanerp,erp,forum,discussion,bulletin board" />
	<meta name="description" content="[Archive] Een ICT waarheid als een koe ... Nederlandstalig forum" />
	
	<title>Een ICT waarheid als een koe ... [Archive]  - Baanboard.com</title>
	<link rel="stylesheet" type="text/css" href="../styles.css" />
</head>
<body>
<div class="pagebody">
<div id="navbar"><a href="../index.html">Newbaanboard</a> &gt; <a href="../index.html">BB Language Forums</a> &gt; <a href="../index.html">Nederlandstalig forum</a> &gt; Een ICT waarheid als een koe ...</div>
<hr />
<div class="pda"></div>

<hr />

<div class="post"><div class="posttop"><div class="username">EdwinvdBorg</div><div class="date">8th January 2007, 22:29</div></div><div class="posttext">... en een leuke grap om het jaar als ICT'er mee te beginnen:<br />
<br />
Onderwerp: Een man vliegt in een heteluchtballon.....<br />
<br />
Een man vliegt in een heteluchtballon boven het land en beseft dat hij verdwaald is.<br />
Hij ziet beneden een man lopen en daalt tot hij binnen gehoorafstand is...<br />
&quot;Neem me niet kwalijk,&quot; roept hij, &quot;Kunt u mij misschien helpen? Ik heb mijn vriend beloofd hem een half uur geleden ergens te ontmoeten, maar ik weet niet waar ik ben!&quot;<br />
De man beneden antwoordt: &quot;Ja. U bent in een heteluchtballon en zweeft ongeveer 10 meter boven de grond. U bevindt zich tussen de 40 en 42 graden noorderbreedte en tussen de 58 en 60 graden westerlengte.&quot;<br />
&quot;U bent zeker een Systeem Beheerder&quot; zegt de man in de heteluchtballon.<br />
&quot;Inderdaad&quot; zegt de ander, &quot;maar hoe weet u dat?&quot;<br />
&quot;Nou&quot;, zegt de man in de ballon: &quot;alles wat u zegt is technisch gesproken juist, maar ik heb helemaal niets aan die informatie. En al met al ben ik nog steeds verdwaald.&quot;<br />
De man op de grond kijkt peinzend omhoog en zegt: &quot;U bent zeker manager?&quot;<br />
&quot;Dat klopt&quot;, zegt de man in de ballon: &quot;maar hoe weet u dat?&quot;<br />
&quot;Eenvoudig. U heeft geen idee waar u bent. U weet al helemaal niet waar u naartoe gaat. U heeft iets beloofd terwijl u geen idee heeft hoe u die belofte moet waarmaken en u verwacht van mij dat ik uw probleem oplos. U verkeert nog steeds in dezelfde positie als voor wij elkaar ontmoetten, maar op een of andere manier is het nu ineens mijn schuld.&quot;<br />
<br />
Het allerbeste gewenst voor 2007 en laten we hopen dat we dit jaar ons 10.000ste lid mogen begroeten!</div></div><hr />



</div>
</body>
</html>